---
title: "Renate Roke - consultant digitale toegankelijkheid"
---

## He hoi, leuk dat je er bent!

Leuk dat je een kijkje komt nemen op mijn website. Deze website is, zoals je ziet, nog lang niet af. Ik heb inmiddels behoorlijk wat kennis over digitale toegankelijkheid, maar geen technische achtergrond. Om de kloof tussen mijn advies en de realiteit van de mensen aan wie ik advies geef een stukje te dichten ben ik dit 'projectje' begonnen. Als je hier bent om toegankelijkheidsfouten te spotten en iets te mopperen in de trant van 'amateur' - fair enough, doe lekker je ding. Dat doen we denk ik allemaal wel eens, zeker op vrijdagmiddag rond een uur of drie. Totdat ik helemaal thuis ben in hoe dit werkt, ben ik de stereotype klusjesman bij wie thuis de kastjes scheef hangen, sorry. 

Ik kan je heel goed vertellen wat niét toegankelijk is en ik doe mijn best om te leren hoe ik nu zélf - nogmaals, zonder énige programmeerkennis - een toegankelijke website in elkaar draai. Dat gaat even duren. Ik raad je aan om niet al te vaak terug te komen om te kijken hoe het er voor staat. Laten we zeggen - één keer per maand max? Ik doe dit in mijn vrije tijd en ik heb ook hobby's en een enigszins sociaal leven enzo. Als we allebei onze verwachtingen laag houden en ons enthousiasme over dingen leren hoog, kunnen wij het waarschijnlijk heel goed vinden. 

Als je tips voor me hebt, hoor ik super graag van je. Als je - nadat je dit gelezen hebt - nog steeds lekker wil mopperen op mij, stuur me dan óók absoluut een berichtje, dan mopper ik gezellig met je mee.

Liefs,
Renate